.. link: http://loge.github.io/stories/kwordquiz.html
.. description: 
.. tags: Flashcard
.. date: 2013/09/14 15:00:00
.. title: فلش‌کارت‌های KWordQuiz
.. slug: kwordquiz

برنامه پیشنهادی ما برای کار با فلش کارت‌ها برنامه KWordQuiz است، این برنامه بسیار ساده است و به این خاطر که جزئی از مجموعه بزرگ KDE است تقریباً در تمامی توزیع‌های گنو لینوکس در دسترس می‌باشد. با توجه به `تکنیک یادگیری دائمی <http://loge.github.io/stories/how-to-use-flashcard.html>`_ که ما استفاده خواهیم کرد نیازی به برنامه‌ریزی توسط برنامه نیست و این خود ما هستیم که بایستی کارها را دسته بندی کرده و هر روز فلش‌کارت‌های مختلف را با توجه به برنامه ریزی، مورد مطالعه قرار دهیم.

به سراغ برنامه می‌رویم، بعد از باز کردن برنامه شما از طریق Mode می‌توانید ترتیب پرسش برنامه را تعیین کنید. شما می‌توانید Modeهای مختلف را برای یادگیری مورد استفاده قرار دهید. همانگونه که در مطلب تکنیک یادگیری دائم ذکر شد هدف فقط یادگیری معنی کلمه نیست و آنچه مد نظر ماست درک کلمه است به صورتی که شما با دیدن تصویر بتوانید کلمه را بازگو کنید، نه اینکه فقط با دیدن کلمه معنی آن را به یاد آورید؛ پیشنهاد می‌شود در ابتدا از Mode اول که ستون یک (کلمات انگلیسی با تلفظ) را نشان می‌دهد و به ترتیب تا آخرین ستون می‌رود را تمرین کنید، در ادامه به Mode سوم بروید و اجازه دهید برنامه همان Mode قبلی را با این تفاوت که سوالات را به صورت تصادفی بپرسد انجام دهد. بعد از یادگیری عمیق‌تر به Mode دوم بروید و با دیدن تصویر سعی کنید کلمه انگلیسی را حدس بزنید، سپس به Mode چهارم بروید و این کار را تکرار کنید تا به حد قابل قبولی کلمات را درک کنید. این نوع تمرین فقط مربوط به فلش کارتیست که قرار است در طول روز به شدت مورد مطالعه قرار گیرد؛ تکلیف چهار فلش کارت دیگر چیست؟ برای آن‌ها فقط به سراغ Mode چهارم بروید و با دیدن تصویر کلمه را حدس بزنید.

.. image:: https://dl.dropboxusercontent.com/u/12670505/loge/photo/stories/kvtml/1.jpeg

چگونه تمرین کنیم؟ این برنامه به سه روش از ما سولات را می‌پرسد، حالت اول Flashcard، حالت دوم Multiple Choice و حالت آخر هم Question & Answer است.

.. image:: https://dl.dropboxusercontent.com/u/12670505/loge/photo/stories/kvtml/2.jpeg

**۱- Flashcard:** در این روش فلش کارت‌ها به صورت پشت و رو در اختیار شما قرار داده می‌شود، با توجه به Mode انتخابی کلمه انگلیسی و یا معنی و تصویر به شما نشان داده خواهد شد و این شمائید که باید آن روی فلش کارت را حدس بزنید.

.. image:: https://dl.dropboxusercontent.com/u/12670505/loge/photo/stories/kvtml/3.jpeg

گزینه‌هایی که در ستون سمت راستِ این روش در دسترس شما می‌باشد به این شرح است:

**Check:** که آن سوی فلش کارت را به شما نشان می‌دهد.

**I Know:** به این معنی که آن‌روی فلش کارت را می‌دانید.

**I Do not Know:** به این معنی که آن‌روی فلش کارت را نمی‌دانید.

**Hint:** که در فلش کارت‌های ما غیر فعال است. (تقلب ممنوع)

**Play Audio:** در مورد طرف انگلیسی فلش کارت کار پخش تلفظ را انجام می‌دهد، البته تلفظ کلمه در ابتدا انجام می‌شود اما می‌توانید با این گزینه مجدد به آن گوش دهید.

**Restart:** کار تمرین را از اول شروع می‌کند.

**Repeat Errors:** این دکمه کلماتی را که با I Do not Know مارک شده‌اند را به صورت مجدد می‌پرسد.

.. image:: https://dl.dropboxusercontent.com/u/12670505/loge/photo/stories/kvtml/4.jpeg

**۲- Multiple Choice:** در این روش با توجه به Mode انتخابی شما سوالات به صورت چند گزینه‌ای از شما پرسیده می‌شود.

.. image:: https://dl.dropboxusercontent.com/u/12670505/loge/photo/stories/kvtml/5.jpeg 

ستون سمت راست مانند ستون سمت راست در روش Flashcard عمل می‌کند.

**۳- Question & Answer:** این روش کمی سخت است و برای تقویت املای شما بسیار مناسب به این صورت که ابتدا با توجه به Mode انتخابی از شما سوال می‌پرسد سپس از شما می‌خواهد که با صفحه کلید جواب مورد نظر را تایپ کنید.

.. image:: https://dl.dropboxusercontent.com/u/12670505/loge/photo/stories/kvtml/6.jpeg

ستون سمت راست مانند ستون سمت راست در روش Flashcard عمل می‌کند.

پیشنهاد ما استفاده از روش Flashcard است ولی همانگونه که مشاهده کردید این برنامه قابلیت‌های جالب دیگر هم دارد.