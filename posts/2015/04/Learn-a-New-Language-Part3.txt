.. link: http://loge.github.io/posts/2015/04/Learn-a-New-Language-Part3.html
.. description: 
.. tags: Learn,Language,Quora
.. date: 2015/04/15 9:00:00
.. title: چگونه زبان جدید بیاموزیم؟ (بخش سوم)
.. slug: Learn-a-New-Language-Part3

`بخش اول، <Learn-a-New-Language-Part1.html>`_ `بخش دوم. <Learn-a-New-Language-Part2.html>`_ 

۸- تکرار، تکرار، و باز هم تکرار
===================================================

تکرار یکی از ارکان و جزء حیاتی یادگیری هرچیزی هست و اما زمانی‌که بحث یادگیری زبان خارجی می‌شود، دو چندان اهمیت پیدا می‌کند. شاید حوصله‌سربر به نظر بیاید ولی می‌تواند این‌گونه هم نباشد.

.. TEASER_END

۹- به‌یادآوری بهتر از دوباره‌خوانی‌ست
==========================================================

ثابت شده که سعی در به‌یادآوری **۳ برابر تأثیرگذارتر** از مرور و دوباره‌خوانی‌ست. به عبارت دیگر  باید سعی کنید که از خودتان انگلیسی در کنید و نه فقط بفهمید. استعاره‌ای که برای حافظه به کار می‌برم یک زمین با علف‌های خیلی بلند است که یک عالمه چیز وسطش انداخته‌اید و برای این که راحت‌تر آن‌ها را پیدا کنید باید تمرین کنید و بارها وجب به وجب این علف‌زار را بگردید تا به حد کافی علف لگدمال کرده باشید. و خب هرچقدر بیشتر علف لگدمال کنید، بار بعد راحت‌تر چیزهای وسط این زمین را پیدا خواهید کرد.

هر کاری هم که برای به‌یادآوری زبان انجام دهید، به بهبود آن کمک شایانی کرده‌اید.

اگر هم موقعیتش را دارید **بهترین کار صحبت با یک انگلیسی‌زبان واقعی است.** و خوشبختانه اینترنت این امکان را فراهم کرده. بهتر است یک دوست پا به کار خارجی برای خودتان دست و پا کنید.

تمام این مقدمه‌چینی‌ها ختم می‌شه به **مهم‌ترین حقه‌ی یادگیری زبان.**

اگر شما هر ۹ قسمت بالا را با هم ترکیب کنید (به خصوص ۸ و ۹ را) یک نتیجه‌گیری واضح وجود خواهد داشت: **سریع‌ترین راهی که برای یادگیری زبان کشف کرده‌ام عبارت است از:**

۱۰- با نوشته‌های به زبان انگلیسی مکرراً کار کنید
==============================================================

این گل سر سبد ترفندهای من است و **این حقه، تأثیرگذارترین متد برای یادگیری سریع زبان است.**

یک نوشته‌ای که می‌توانید در طول هفته یاد بگیرید انتخاب کنید **(ضرروی است که شما فایل صوتی نوشته را هم داشته باشید)**

یک متن با موضوعِ **مورد علاقه‌ی خود و در سطحِ خود انتخاب کنید** (البته بهتر است که تا حدودی چالش‌برانگیز باشد ولی خب، نه خیلی هم سخت). اگر تازه‌کارید، متن کوتاه انتخاب کنید؛ به عنوان نمونه فقط چند جمله در هر تمرین. کامیک‌های تصویری می‌توانند برای شما بسیار مفید باشند (سری `Peanuts <http://www.peanuts.com/comics>`_ نمونه‌های خوبی به نظر می‌رسند).

هرچقدر پیشرفت می‌کنید باید نوشته‌های بلندتری را انتخاب کنید. چند پاراگراف کوتاه و یا چند دیالوگ برای هر دفعه… نوشته‌های مربوط به فیلم‌ها یا تئاترها و یا کتاب‌هایی که یک بچه می‌پسندد چرا که در کنار سودمند بودنشان، ساده هم هستند.

به هر قسمت **حداقل ده مرتبه گوش دهید** (اصل تکرار). این مرحله‌ی پیش از یادگیری هست. شروع به حفظ کردن و یادآوری متن کنید (اصل به‌یادآوری). اولش **خیلی سخت** به نظر می‌رسد ولی خودش به شما ثابت می‌کند که چقدر یادآوری‌ها برایتان مهم و ضروری‌ست.

**یک هفته به خودتان زمان بدهید.** چرا؟ به خاطر **هفت شبی که قرار است بخوابید** و اتفاقات جادوییِ در حین خواب!

۱۱- خواب
===============================

**خواب برای حافظه ضروری‌ست.** در اصل، تحقیقات نشان داده که بازه زمانی که در روز شما به خواب می‌روید آن‌قدر مهم نیست که خود خواب مهم است. چرت زدن‌های روزانه خیلی مؤثر است. خودتان را از خواب طولانی، بعد از یادگیری یا تمرین **تحت هیچ شرایطی محروم نکنید.** وقتی می‌خوابید مغز شما شروع به ساخت ساختارهایی برای انتقال اطلاعات از حافظه‌ی کوتاه مدت به حافظه‌ی بلند مدت می‌کند. شاید این موضوع برای شما متفاوت باشد ولی شخصاً بعد از هفت شب خواب (به مقدار لازم) و خب تمرین‌های روزانه، به‌یادآوری نوشته‌ها برایم خیلی بی‌زحمت و دردسر بود.

۱۲- تمرین‌های ورزشی
==========================================

ما معمولاً مغز را جزئی جدا از بدن‌مان می‌دانیم ولی خب بهتر است بدانید که مغز هم جزئی از همین بدن است. اگر شما به بدنتان ورزش دهید، مغز نه‌تنها بی‌نصیب نخواهند ماند که استفاده‌های **خیلی گنده‌ای** هم خواهد بُرد. شاید عجیب به نظر برسد ولی روی فرم بودن شما به یادیگری زبان جدید کمک می‌کند. حتی می‌توانید در حین تمرین، انگلیسی هم گوش کنید تا با یک تیر، دو نشان زده باشید.

۱۳- درباره‌ی یادگیری، یاد بگیرید
====================================================================

من به این نتیجه رسیدم که هر چند ساعتی که مشغول تحقیق در خصوص یادگیری بودم در حقیقت به سرعت بخشیدن یادگیری خودم کمک می‌کردم. چیزهای کلی و همچنین شخصی در خصوص یادگیری وجود دارد که به شما کمک خواهد کرد تا مسیر یادگیری خودتان را بهبود ببخشید و تجهیزات مناسب‌تری را برای سفر به دل موضوع جدید با خودتان به همراه ببرید. فقط باید تحقیق کنید و ببینید که کدام روش به شما بهترین جواب را می‌دهد و چگونه می‌توانید کاری که در حال انجامش هستید را بهینه کنید.

منبع کورا

در بخش پایانی منابعی برای یادگیری به شما معرفی خواهم کرد.

`بخش چهارم. <Learn-a-New-Language-Part4.html>`_ 

اجتماعی باشید و به اشتراک بگذارید…