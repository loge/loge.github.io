.. link: http://loge.github.io/posts/2015/04/LibreOffice-Writer-Persian-Guidebook.html
.. description: 
.. tags: FSF,LibreOffice,2nate,Book
.. date: 2015/04/17 7:10:00
.. title: کارزار: راهنمای فارسی لیبرآفیس رایتر
.. slug: LibreOffice-Writer-Persian-Guidebook

لیبرآفیس رایتر چیست؟ لیبرآفیس رایتر یک نرم‌افزار آزاد واژه‌پرداز معادل مایکروسافت ورد است.

چرا لیبرآفیس؟
=======================

لیبرآفیس با انواع سیستم‌عامل‌ها سازگار است. شما برای داشتن آن محکوم به انتخاب یک سیستم‌عامل خاص نیستید. لیبرآفیس رایتر خصوصیات فراوانی دارد که آن را در میدان رقابت با مایکروسافت ورد دست خالی رها نمی‌کند و شباهت کارایی این دو امکان مهاجرت از ورد به رایتر را به سادگی فراهم می‌نماید. رایتر رابط سرراستی دارد. ابزارهای مختلف درست همان‌جایی دسته‌بندی شده‌اند که بایستی باشند، و شما در میان انبوهی از گزینه‌ها گُم نخواهید شد. لیبرآفیس سبک و همچنین کم‌حجم است و به سرعت بارگذاری می‌شود و جای زیادی را آشغال نمی‌کند. از همه مهم‌تر فلسفه‌ی پشت لیبرآفیس است و آن چیزی نیست به غیر از: **آزادی.** بله لیبرآفیس در کنار رایگان بودن، آزاد است. به این معنی که برای شما کاربر ارزش و اعتبار قائل است و حق بررسی، استفاده و بازتوزیع آن را سخاوتمندانه به شما می‌دهد. برای اطلاعات بیشتر اینجا را بخوانید:

http://loge.github.io/posts/2015/04/OpenRespect.html

هدف این کارزار چیست؟
====================================

هدف ما در اینجا نگارش یک راهنمای جامع به زبان فارسی برای این برنامه‌ی پُر ارزش است که با حمایت‌های معنوی و مادی شما امیدواریم دور از دسترس نباشد. امروزه راه‌های ارتباطی بسیار گسترده‌تر شده است، از شما خواهشمندیم ما را تنها نگذارید و با معرفی این پروژه به دوستانتان یاری‌مان کنید.

اخبار مربوط به این پروژه را می‌توانید از طریق این آدرس پیگیری کنید:  

http://loge.github.io/categories/libreoffice.html

کمپین ما در این آدرس منتظر حضور شماست (کارزار در انتظار تأیید):

http://low.2nate.com