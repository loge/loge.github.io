.. link: http://loge.github.io/posts/2015/04/The-Question-Is-Translate-it-To-The-First-Language-or-Not.html
.. description: 
.. tags: Learn,Language,Quora
.. date: 2015/04/19 7:30:00
.. title: در حین یادگیری زبان، به زبان اول ترجمه کنیم یا نه؟
.. slug: The-Question-Is-Translate-it-To-The-First-Language-or-Not


  نکته: این پاسخ در کورا ارسال شده. پرسش‌کننده چینی و پاسخ دهنده انگلیسی‌زبان بوده است. با این حال در این ترجمه در برخی مواقع از فارسی به جای چینی استفاده شده تا مطلب برای خواننده‌ی فارسی‌زبان بهتر جا بیفتد.

یک مشکل فراگیر برای همه‌ی زبان‌آموزان وجود دارد و آن این که: جمله را توسط زبان اول می‌سازند سپس به زبان دوم ترجمه می‌کنند و در نهایت یا بیانش می‌کنند و یا می‌نویسندش. و البته به روش مشابه ابتدا جمله را می‌خوانند و یا می‌شنوند و سپس به زبان اول ترجمه‌ش می‌کنند و سپس درکش می‌کنند.

.. TEASER_END


این روش، کار زیادی برای مغز دست و پا می‌کند. زبانِ اول و دوم، قسمت‌های مختلفی از مغز را تحت سیطره‌ی خود دارند. یک مرکز زبان وجود ندارد، بلکه کاملاً دو بخش مجزا هستند. قسمت مربوط به زبان اول بسیار کارهایش را سریع‌تر از همتای خود انجام می‌دهد، به این خاطر که بیشتر مورد استفاده قرار می‌گیرد و با سایر بخش‌های مغز ارتباط بهتری برقرار می‌کند.

زمانیکه شما فکر می‌کند، ایده‌هایتان به صورت طبیعی در بخش مربوط به زبان اولِ شما در ذهنتان مرور می‌شود. قسمتی از مغز شما که آنچه را فکر می‌کنید در درونتان نجوا می‌کند، به زبان اول شما صحبت می‌کند.

کار فکر کردن به یک زبان و ترجمه به زبان دیگر، کار کُندی نیز به شمار می‌رود که برای مغز شما دردسرهای تازه‌ای درست می‌کند. و در کنار همه‌ی این‌ها باعث ارتکاب اشتباه ناخواسته، به‌خصوص از نوع گرامری می‌شود. البته که این مشکل در زمان گوش دادن به یک سخنران انگلیسی دو چندان می‌شود چرا که قادر نخواهید با سرعتِ سخنران، ترجمه کنید و در عین حال روی موضوع تمرکز داشته باشید.

بسیار مهم است که از ابتدا از این روش ترجمه استفاده نکنید چرا که مغز شما عادت به انجام این کار خواهد کرد و ترک عادت موجب مرض است. ولی اگر عادت کرده‌اید یک خبر بد برایتان دارم و آن اینکه تغییر اوضاع آسان نیست! **ولی واجب و بسیار ضروری است!** تغییر رفتار مغز شما دردسر فراوانی دارد ولی ارزشش را دارد. نرخ سرعت یادگیری زبانِ شما، افزایش پیدا کرده و زبان را بهتر و روان‌تر صحبت خواهید کرد. اشتباهات گرامری را کمتر انجام خواهید داد و بیشتر، حرف‌های انگلیسی‌زبانان را خواهید فهیمد. و زمانی‌که از انگلیسی برای فهمیدن و درک استفاده کردید کم‌کم لذت آموختن زبان را خواهید چشید.

ولی از کجا بایستی شروع کنید؟ اول از همه به قسمت‌های فارسی مغزتان باید بگویید که خفه شود و دیگر حرفی نزند. باید مجبورش کنید. آن صدای درونی‌تان را انگلیسی کنید. با خودتان به انگلیسی فکر کنید.

من شخصاً این کار را کرده‌ام و می‌دانم که کار می‌کند. من خودم انگلیسی‌زبان هستم ولی یاد گرفته‌ام که کاملاً با خودم چینی صحبت کنم. نه این که درسش را خوانده باشم، بلکه فقط در چین زندگی کرده‌ام و دوستان چینی پیدا کرده‌ام.

یکی از چیزهایی که در چین یاد گرفتم این بود که به چینی حساب کنم. تا قبل از این که درک درستی از اعداد به زبان چینی داشته باشم آن‌ها را به انگلیسی ترجمه و سپس حساب و در اکثر مواقع اشتباه می‌کردم. وقتی اعداد را ترجمه و این کار را تکرار می‌کنید اوضاع قاراش میش می‌شود.

راه حل: حساب کتاب کردن در مغزم با استفاده از واحد پول چینی و به چینی بود.

در تمام دوره‌های یادگیری و پیشرفت در زبان، من سعی می‌کردم که زبان دوم را زبان اصلی مغزم کنم. با زبان دوم فکر می‌کردم در نتیجه مسلط و روان شدم. دقت و سرعت استفاده از آن با این که از نظر لغت چیز زیادی در چنته نداشتم بالا رفت.

شما هم باید این کار رو بکنید. به انگلیسی فکر کنید، سخت است و زحمت زیادی می‌طلبد **ولی ارزشش را دارد.** حتی زمانیکه در حین آموزش هم نیستید این کار را تکرار کنید. وقتی غذا می‌پزید، در خیابان، و یا حتی زمانی که شام میل می‌کنید با خودتان گفتگوی درونی به انگلیسی داشته باشید.

بعد از مدتی این کار برای شما راحت می‌شود. انگلیسی قسمتی از ذهنتان می‌شود و با بقیه قسمت‌های مغز ارتباط برقرار می‌کند و ایجاد این ارتباط رفته‌رفته بهتر می‌شود که نتیجه‌اش صحبت کردن سلیس به زبان دوم است. حتی خودتان هم علاقه به این کار پیدا می‌کنید **و در دُوری می‌افتید که شما را به سرعت به پیش می‌برد** (از استفاده از بخش مربوط به زبان دوم در مغز لذت می‌برید در نتیجه از آن بیشتر استفاده می‌کنید، از آن بیشتر استفاده می‌کنید در نتیجه زبانتان روان‌تر می‌شود، با توجه به روان‌تر شدن زبان دوم از استفاده از بخش مربوط به زبان دوم بیشتر لذت می‌برید در نتیجه… و الی آخر).

منبع کورا

پ.ن: در پست `چگونه زبان جدید بیاموزیم! بخش چهارم <Learn-a-New-Language-Part4.html>`_ منابعی معرفی کردم که می‌توانند شما را از پایه به گونه‌ای که در این پست مطرح شد بار بیاورند.

