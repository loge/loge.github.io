.. link: http://loge.github.io/posts/2015/04/Learn-a-New-Language-Part4.html
.. description: 
.. tags: Learn,Language,Quora
.. date: 2015/04/16 9:00:00
.. title: چگونه زبان جدید بیاموزیم؟ (بخش چهارم)
.. slug: Learn-a-New-Language-Part4

`بخش اول، <Learn-a-New-Language-Part1.html>`_ `بخش دوم، <Learn-a-New-Language-Part2.html>`_ `بخش سوم. <Learn-a-New-Language-Part3.html>`_ 

امیدوارم که ترجمه‌ی پاسخ این کارشناس کورا به شما کمک کرده باشد. شخصاً و با تجربه‌ی اندکی که در این زمینه دارم، پاسخ این شخص را تأیید می‌کنم. و اما در طی سال‌ها با منابعی آشنا شدم که فکر می‌کنم الان فرصت مناسبی برای معرفی آن‌ها به شما عزیزان باشد. پس با بخش چهارم و پایانی این سری همراه باشید.

قبل از هر چیزی لازم به ذکر است که این موارد تنها نظرات شخصی بنده می‌باشد و از آن‌جایی که در این زمینه زیاد هم دنیا دیده نیستم، پس به هیچ وجه کامل نخواهد بود اما تمام تلاشم را در ادامه خواهم کرد.

.. TEASER_END

اول از همه اگر واقعاً تازه‌کارید و هیچ ایده‌ای در خصوص زبان ندارید بهتر است که با برنامه‌ای که از سطوح ابتدایی، شما را با زبان خارجی آشنا می‌سازد، کار کنید. از این بین برنامه‌ی Rosetta Stone با استفاده از تصاویر و مکالمات و کلمات خیلی پایه‌ای می‌تواند شما را از این مرحله خارج کند. بعد از پایان کار با برنامه‌ی مفرح Rosetta Stone انبوهی از منابع یادگیری زبان انگلیسی بر روی اینترنت در پیش روی شما ظاهر خواهد شد.

شما بعد از Rosetta Stone لازم است که دایره‌ی لغات خود را افزایش و از طرفی طبق نظر کارشناس ما به زبان انگلیسی (بدون فهمیدن حتی) گوش فرا دهید.

برای این‌کار بهترین سری کتاب‌هایی که می‌شناسم را خدمتتان معرفی می‌کنم. 4000 Essential English Words در شش کتاب نزدیک به چهار هزار کلمه‌ی ضروری را به شما یاد می‌دهد. نقطه‌ی قوت این برنامه، تمرین‌ها به علاوه‌ی داستانی هست که در آن از کلمات آموزش‌داده‌شده‌ی هر درس استفاده می‌شود. فایل‌های صوتی نیز خیلی به کارتان خواهد آمد.

در کنار آن شاید بد نباشد در روز دقایقی را صرف گوش دادن به یک رادیوی انگلیسی‌زبان بکنید. اپ اندرویدی English Listening حاوی کلی فایل صوتی از اخبار روز دنیاست که می‌تواند در این زمینه به شما کمک شایانی بکند.

هرچقدر پیشرفت کنید آماده‌ی شنیدن فایل‌ها پیچیده‌تر خواهید شد. در این بین VOA Exploration فایل‌های صوتی شنیدنی را به شما عرضه می‌کند که در کنار آموزش زبان، مطالب مفید دیگری هم یاد خواهید گرفت.

و اما یکی از بهترین منابع Effortless English هست که توسط شخصی به نام AJ Hoge آماده شده. در این سری آموزشی بنا بر تکرار است و تکرار. اگر دوره‌های آن را با موفقیت پشت سر بگذارید دیگر لازم نیست که گرامری را به یاد بیاورید چرا که به صورت خودکار آن‌ها را در مکالماتتان اعمال خواهید کرد.

بد نیست در طول این مسیر، وبسایتی را معرفی کنم که پادکست‌های آموزش زبان برای دانش‌آموزان متوسط و حرفه‌ای ارائه می‌دهد. ESL Podcast در این زمینه نظیر ندارد. دکتر جف مک‌کوئیلن کاری کرده کارستان و تا به حال بیش از ۱۰۰۰ پادکست آموزشی که در آن یک مکالمه را به همراه جزئیات آموزشی در قالب درسی حدوداً ۲۰ دقیقه‌ای شرح می‌دهد آپلود و در کنارش نزدیک به پانصد English Cafe نیز برای شما قرار داده. انگلیش کَفِیْ‌ها واقعاً شنیدنی هستند. پر از نکات آموزشی به همراه اطلاعات عمومی در خصوص فرهنگ و آداب و رسوم، به‌خصوص از نوع آمریکایی.

برنامه‌ی دیگری که در یادگیری به شما کمک خواهد کرد اسمش `Memrise <https://play.google.com/store/apps/details?id=com.memrise.android.memrisecompanion&hl=en>`_ است. می‌توانید آن را از گوگل‌پلی دانلود و استفاده کنید.

می‌توانید Rosetta Stone را از دیجی‌کالا بخرید. اگر در دیجی‌کالا ثبت‌نام نکرده‌اید از شما از طریق `این لینک دعوت می‌کنم که ثبت‌نام <http://www.digikala.com/BlueSmile/default.aspx?refId=2922476b-68fc-4ba3-8ac6-6474f46c746b>`_ و در کنارش اگر دوست داشتید، در مسابقه‌ی لبخند آبی شرکت کنید. برای خرید Rosetta Stone هم `اینجا کلیک <http://www.digikala.com/Product/DKP-48755/Rosetta-Stone-English-Version-4-American>`_ کنید.

`برنامه English Listening Android APP را هم از اینجا دانلود کنید. <https://play.google.com/store/apps/details?id=com.speechtech.app.listening&hl=en>`_

`VOA Exploration در این پیوند منتظر شماست. <http://learningenglish.voanews.com/archive/learningenglish-programs-radio-explorations/latest/977/1575.html>`_

`درباره Effortless English در اینجا بخوانید. <http://learningenglish.voanews.com/archive/learningenglish-programs-radio-explorations/latest/977/1575.html>`_

`تمام کارهای دکتر مک‌کوئیلن را در وب سایتش «ESL Podcast» می‌توانید دانلود کنید. <http://www.eslpod.com/>`_

ممکن است در آینده این پست توسط منابع دیگری نیز به‌روز شود. برای دریافت به‌روزرسانی‌ها، زیرِ باکس کامنت روی «اشتراک» کلیک کنید و ایمیل خود را وارد کنید. البته می‌توانید در Disqus هم ثبت‌نام کنید و از آن طریق مشترک این پست شوید.

چنانچه با دریافت هرکدام از موارد فوق مشکلی دارید از طریق نظرات با من در میان بگذارید.

اجتماعی باشید و به اشتراک بگذارید…