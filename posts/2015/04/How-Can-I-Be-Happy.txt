.. link: http://loge.github.io/posts/2015/04/How-Can-I-Be-Happy.html
.. description: 
.. tags: Life,Happiness
.. date: 2015/04/26 9:50:00
.. title: چگونه می‌توانم خوشحال باشم؟
.. slug: How-Can-I-Be-Happy

 این پاسخ در کورا توسط کاربری به نام Yann Girard ارسال شده بود. شاید کامل نباشد ولی قابل تأمل است. تلاش می‌کنم یک مقاله‌ی علمی در خصوص شادی در روزهای آینده آماده و منتشر کنم.

شادترین فردی که من در زندگی‌ام دیدم، نه میلیونر بود، نه بیلیونر و نه حتی در لاتاری برنده شده بود (در حقیقت من هیچکدام از این‌ها را ندیده‌ام ولی خب این به قصه‌ی ما شور می‌دهد تا درکش راحت‌تر شود).

شادترین فردی که دیدم یک صندوق‌دار در یک سوپرمارکت محلی بود. او خوشحال‌ترین، و کامیاب‌ترین فرد روی این سیاره بود که برخوردی بسیار دوستانه داشت.

.. TEASER_END

من تا به حال کسی که با این اشتیاق کارش را انجام دهد، ندیده بودم. او با همه صحبت می‌کرد، روز به خیر می‌گفت و من و هرکس دیگر را شادتر می‌کرد. واقعاً یک معجزه بود.

بعضی وقت‌ها من فقط به این خاطر از آنجا خرید می‌کنم که رفتار دوستانه‌ی او را ببینم. هر بار من را مسحور خودش می‌کند.

ولی خب همیشه این سؤال برای من پیش می‌آید که چه نسخه‌ای برای خودش پیچیده که این‌گونه شاد است؟ چرا تعداد زیادی از مردم در به در در جستجو چیزی هستند که او به نظر به راحتی پیدا کرده؟

مهم‌ترین نکته این است که این شادی را بدون به دنبال گشتنش پیدا کرده. شاید یک صبح جادویی از خواب بیدار شده و دیده که این تحفه‌ی گرانبها آنجا بوده. و من فکر می‌کنم که این راز بزرگ اوست.

.. image:: https://www.mediafire.com/convkey/8cab/f2bxrvm79k57a5b6g.jpg

راز بزرگی که به همه‌ی ما کمک کند شادتر باشیم و از زندگی خود لذت بیشتری ببریم.

به محضی که ما شروع به پرسش از خود کنیم که «دقیقاً چه کار باید کرد؟» افق‌های روشن بسیاری نمایان می‌شود **ولی در ادامه شروع به مقایسه خودمان با دیگران می‌کنیم و به خودمان اجازه می‌دهیم که زندگی به نظر فوق‌العاده‌ی بقیه چشمان ما را کور کند** و خود و مسیر زندگی‌مان را زیر سؤال ببریم.

احساس می‌کنیم که انگار چیزی در زندگی ما کم است. چیزی که با «ناشاد» بودن ارتباط تنگاتنگی دارد. خب در ادامه برای پس گرفتن شادی به دنبال آن کمبود می‌دویم. **دویدنی که پایانی ندارد…**

این یک چیز کاملاً طبیعی است. پس سؤال این است که ما چطور این زیر سؤال بردن مسیر و راه زندگی‌مان را پایان دهیم و شروع به زندگی کردن یک زندگی شاد کنیم؟

برای پاسخ به این سؤال بگذارید یک داستان کوتاه قشنگ را نقل کنم؛ که یک داستان حقیقی است (این داستان از شعری‌ست که در تاریخ ۱۶ مه ۲۰۰۵ در New Yorker چاپ شد):

یک نویسنده در مهمانی در Shelter Island که توسط میلیاردی ترتیب داده شده بود شرکت کرد. دوستی به آنجا آمد و از او پرسید که *چه احساسی دارد وقتی می‌بیند پولی که این بیلیونر خرج این مهمانی کرده بیشتر از تمام پولی‌ست که او از جمع تمام کتاب‌هایش عایدش شده؟* نویسنده جواب داد: «منطقی به نظر می‌رسد. ولی من چیزی دارم که او هیچ‌وقت نخواهد داشت.» دوستش پرسید: «چه چیزی؟» و نویسنده پاسخ داد: **«به اندازه‌ی کافی».**

احساس کمبود داشتن، آغاز چرخه‌ی خطرناکی‌ست که آغازش شروع مقایسه خودمان با دیگران است. مسیر خودمان را زیر سؤال می‌بریم و شبیه کسی به نظر می‌رسیم که چیزی را از دست داده است (هرچند شاید همه چیز هم برایمان فراهم باشد.)

به محضی که قدرت قناعت را درک می‌کنیم یک گام بلند به سمت خوشبختی برداشته‌ایم.

.. image:: https://www.mediafire.com/convkey/f5a3/j8vxczgnhlqvzhc6g.jpg

کلیدی که آن پسر صندوق‌دار به دست آورده بود. کلیدی که همه‌ی ما به دنبالش هستیم.

**او «به قدر کافی داشت…»**