.. link: http://loge.github.io/posts/2015/Learn-a-New-Language-Part2.html
.. description: 
.. tags: Learn,Language,Quora
.. date: 2015/04/14 9:00:00
.. title: چگونه زبان جدید بیاموزیم؟ (قسمت دوم)
.. slug: Learn-a-New-Language-Part2

قسمت اول را می‌توانید از طریق `این پیوند <Learn-a-New-Language-Part1.html>`_ ملاحظه بفرمائید.

۴- آماده‌ی سفر شوید
==================================

اگر کاملاً تازه‌کارید بسیار پر اهمیت است که قبل از چسبیدن ِسفت و سخت به یادگیری به زبانی که قصد فراگرفتنش را دارید گوش بدهید. من ساعت‌ها کتاب‌های صوتی را بدون اینکه اصلاً متوجه شوم چه چیزی بلغور می‌کنند گوش می‌دادم و هنوز هم **فعالانه** این کار را ادامه می‌دهم تا آواهای زبان جدید را جذب کنم. گاهی هم پیش میامد که مثل بچه‌ها غان و غون‌کنان یک سری کلمات نامفهوم که خودم هم نمی‌فهمیدم را بر زبان می‌آوردم. و خب با این پیش‌زمینه آماده شوید برای توصیه‌ی بعدی:

.. TEASER_END

۵- تمرین احمقانه
==============================

هوشیار بودن بزرگترین دشمن شماست. **شما توان صحبت کردن به یک زبان خارجی را نخواهید داشت مگر این که بعضی وقت‌ها احساس حماقت کرده باشید.** باید با این مسأله کنار بیایید. باید دهانتان را به شکل‌های عجیب و جدید در بیاورید، مثل یک کاریکاتور؛ صحبت می‌کنید و فهمیده نمی‌شوید، صحبت می‌کنند و نمی‌فهمید. **تازه خیلی هم زیاد.** مشکلی نیست و این‌ها اصول یادگیری هستند. اگر در خصوصش فکر کنید شاید بگویید: **خب که چی؟** خب که چی ندارد! در مسیر یادگیری اگر احمق به نظر رسیدن کمک می‌کند، بگذارید احمق به نظر برسید، اصلاً چه کسی اهمیت می‌دهد؟

هر باری که به نظر احمق می‌رسید نه تنها خجالت نکشید که به خودتان چند ستاره جایزه بدهید، مثل بازی‌ها هرچقدر ستاره بیشتر جمع کنید موفق‌ترید. و خب بدانید این لحظه‌های ناب نشانگر این است که **دارید یاد می‌گیرید!** احساس حماقت نشانه‌ی پیشرفت یا رسیدن به مرحله‌ای که پیشرفت آغاز می‌شود، است.

۶- بدانید کجایید تا پله‌ی بعدی را درست تشخیص دهید
============================================================================

تست‌های زیادی برای تعیین سطح شما هستند. مثلاً `این صفحه <http://www.cambridgeenglish.org/test-your-english/>`_ یا `این یکی صفحه <http://www.ilsenglish.com/quicklinks/test-your-english-level>`_ برای زبان انگلیسی. 

۷- برای خودتان هدف تعیین کنید
==============================================

نقشه‌ای مرحله به مرحله برای یادگیری زبان ترسیم کنید. خواهید دید که راه دور و درازی‌ست، درست مثل بالا رفتن از کوه و خب سفر کردن به دل کوه هم بدون نقشه و کمپ‌زدن‌های مرحله به مرحله شدنی نیست. تعیین هدف و میزان فاصله‌تان تا هر کدام یکی از قوی‌ترین ابزارهای شما در طی این مسیر می‌باشد. **به شدت توصیه می‌کنم که دوره‌های مختلفی (با اهداف متفاوت) تعیین کنید.**

**دوره‌های کوتاه و هدف‌های نزدیک به هم** می‌توانند به سادگی تعداد ساعاتی که در هر هفته مشغولِ یادگیری هستید، باشند.  اگر شما می‌خواهید روزانه یک ساعت را به زبان اختصاص دهید، یک برنامه روی کاغذ بنویسید و مطمئن شوید که هر هفت روز هفته را طبق برنامه پیش می‌روید. این کار به شما احساس خوبی در خصوص پیشرفت می‌دهد.

**دوره‌های بلند و هدف‌های دور از هم** می‌توانند `تعیین سطح <http://www.examenglish.com/leveltest/index.html>`_ باشند. **واقعا ارزشش را دارد که تست‌های دوره‌ای بگیرید، پس پشت گوش نیندازید و یا به آموزشگاهی برای تعیین سطح بروید و یا لینک بالا را یک جایی ذخیره داشته باشید.**

منتظر بخش‌های بعدی باشید. این پست در چهار بخش تقدیم حضورتان می‌شود تا طولانی شدنش باعث دلزدگی‌تان نشود.

قسمت سوم را می‌توانید از طریق این `پیوند <Learn-a-New-Language-Part3.html>`_ مطالعه بفرمائید.

منبع کورا

به قول گمانه، اجتماعی باشید و به اشتراک بگذارید…